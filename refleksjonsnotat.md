# Refleksjonsnotat
## Tema 2 — Grunnleggende JavaScript
### Marius Tetlie

Til denne oppgaven har jeg laget en enkel nettbutikk for salg av kaffe. Siden er enkelt utformet, med et layout som er formet for å være intuitiv for brukeren. Når det gjelder universell utforming har jeg satt og brukt og `rem` for å definere fontstørrelser og ikke brukt mer enn én `h1` for hver div. Jeg har også lagt til animasjoner som aktiveres når brukeren hover over og klikker knapper og andre elementer som kan trykkes på. For responsivitet har jeg brukt auto-fit i grid-oppsettet, i tillegg til å bruke `rem` og `vh`/`vw` på størrelsesforhold.

I headeren har brukeren tilgang til handlekurven. Under finner brukeren produkt-seksjonen med en "filter-del" og en "produktvisningsdel". Alle produktene er lagt til som `objects` i et produkt-array. Disse skrives ut i det siden lastes med `forEach` og en arrow-funksjon som legger hvert av objektene i arrayet inn i en `div` som legges til i produkt-gridet. Informasjon (produktnavn, pris, m.m.) hentes fra array-objektets `key-values` og legges til i produktvisningen, i tillegg til en knapp for å legge produktet til i handlekurven. Denne «kjøp-knappen» har fått en `id` som gjør at den kobles til det aktuelle produktet i handlekurven. Når knappen klikkes på (på disse ligger `eventListeners`) bruker jeg `find` for å identifisere produkter i arrayet og kopiere det til et nytt handlekurv-array med `push`. Tilsvarende fjernes produkter fra handlekurv-arrayet med `forEach` og `splice`. 

Legger brukeren til produkter vil hen se at antall produkter i handlekurven oppdateres. Klikker brukeren på handlekurv-knappen vil handlekurven åpnes. Her legges det valgte produktet til i en liste med navn og pris, i tillegg til en knapp for å fjerne produktet fra handlekurven. Dette skjer ved at innholdet oppdateres med gjeldende handlekurv-array. Brukeren kan også se totalt antall produkter og totalpris. Handlekurven oppdateres hver gang et produkt fjernes eller legges til ved hjelp av `eventListeners` på de aktuelle knappene.

Som en ekstra funksjon ville jeg prøve meg på ulike filtreringer av produktene. Jeg ville oppnå en sømløs oppdatering av filterlistene, slik at ikke disse må oppdateres etterhvert som produkter legges til eller tas bort. Når brukeren trykker på filteret kalles funksjonen som legger til produkter i produkt-gridet på siden, men denne gangen med det aktuelle arrayet. Det jeg kunne jobbet mer med her er en løsning for å kombinere filtreringene. 

Generelt har jeg forsøk å benytte med av arrow-funksjoner så mye som mulig. Jeg synes ofte disse er lettere å forstå, spesielt i kombinasjon med arrays (og `find`, `filter`, `forEach` etc.). Jeg vil jobbe mer med å finne gode løsninger for å dele opp funksjonene mine i mindre komponenter som kan brukes flere ganger ved å send inn variabler.